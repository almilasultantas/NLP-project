Kitabı bitirdikten hemen sonra videonuzu gördüm. Kitap beni çok etkiledi. Polonya’da yaşadığım için oradaki atmosferi ve insanların o acı üzerine nasıl bir hayat kurduklarını bizzat gördüm. Sonrasında kendi ülkemde de adalet arayan insanların Ege’de, Meriç’te boğulmalarına, Türkiye’de işkence ile katledilmelerine şahit oldum. Hatta bazı insanlar tarafından medyada belli bir sosyal gruba ait kitlelerin, kanıtlanmış herhangi bir suçu olmamasına rağmen, nasıl katledilmelerine ferman verdiklerini, nasıl binlerce suçsuz insanın işinden, özgürlüğünden, ailesinden edildiğini ve üstüne de toplumsal lince maruz kaldığını gördüm. Evet görüyorum ki SS zihniyeti hiç de uzakta değil. Yapabiliyor olsalardı gaz odalarında bugün de insanları rahatlıkla katledebilirlerdi (Çin’de yapabiliyorlar mesela). Ve yine görüyorum ki milyonlarca insan sessiz sakin bu acıları izliyor hatta acıları yaşatanlara destek veriyor. Evet bu gün bu kitap benim için çok daha anlamlı. Victor Frankl’in kendine onca acıyı yaşatan insanlara dahi objektif bakabilmesi ve insanları din, dil, ırk olarak ayırmaması da bana çok şey anlattı. Suçun şahsiliği çok önemli. Kitlesel olarak insanları imha etmeye meyilliyiz. Manipülasyona çok açığız. Tarihimiz ne yazık ki katliamlarla dolu. Hala da devam ediyor bu. Umarım kendimize döner ve toplum olarak eğitimle, hakikatlerle yüzleşerek insanlığımızın farkıma varabiliriz. Tarih iyi örneklerle dolu. Yeter ki OKUYALIM...